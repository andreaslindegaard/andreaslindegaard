---
layout: ../../layouts/MarkdownPostLayout.astro
title: '1. delmål mod at blive økonomisk uafhængig.'
pubDate: 06.01.2023
description: "En redegørelse for valg af mit første delmål med at blive økonomisk uafhængig."
author: "Andreas Lindegaard"
image:
  url: "https://astro.build/assets/blog/astro-1-release-update/cover.jpeg"
  alt: "Mangler billede."
tags: ["astro", "blogging", "learning in public"]
---

Mit første delmål for at opnå økonomisk uafhængighed er **at slette min studiegæld på 43.051 kr. og eje en portefølje på 150.000 kr.**

Status: Lige nu sparer min kæreste og jeg op til en bolig. Jeg er lærer og den eneste med et job, så det begrænser min månedlige opsparingsrate til 2000 kr. om måneden. De 2000 kr. går til investering i indeksfonde. Derudover betaler jeg min studiegæld af med 2000 kr. om måneden.

Min opsparingsrate vil stige en del i den kommende tid. Det vil den fordi min gæld snart bliver slettet og min kæreste vil få et job så hun kan bidrage mere til udgifterne i hjemmet. Dermed kan jeg snart sætte 5000-6000 kr. til side om måneden. Dertil vil jeg, om et års tid, stige i løn og hæve opsparingsraten til ca 8000 kr. om måneden.

Mit personlige forbrug er afgørende for en høj opsparingsrate. Jeg køber ikke tøj, spil, elektronik og køkkengrej, som jeg gjorde engang. I stedet bruger jeg penge på oplevelser med min familie og venner, fitness, sund kost og streaming. Livet må ikke gå i stå mens man venter på økonomisk uafhængighed.

Planen er at de opsparede penge skal fordeles på mine tre indeksfonde på Nordnet. I fremtiden er det muligt at nogle af pengene skal investeres i udlejningsejendomme eller REIT’s. Lige nu hælder jeg til sidstnævnte.

Inspirationen til dette delmål kommer fra en podcast med forfatter Scott Trench, som har skrevet en bog der hedder “Set for life”. Scott Trench er forfatter og CEO for BiggerPockets, som er en organisation der skaber indhold omkring privatøkonomi og ejendomsinvestering. I podcasten skitsere Trench en række delmål mod økonomisk uafhængighed.

Skulle nogen mod forventning, forvilde sig ind på min blog, vil jeg gerne høre jeres tanker om økonomisk uafhængighed. Samt jeres anbefalinger til bøger, podcast osv. om emnet i kommentarfeltet.

/Andreas Lindegaard

![Set for life](https://andreaslindegaard.files.wordpress.com/2023/03/sflnewfront_3_296x.webp?w=296&zoom=2)  